---
hide:
  - toc
  - path
---

# ברוכים הבאים 
---
### על מה כל הסיפור
שוק ההון הוא **אבן יסוד בכלכלה המודרנית** – הוא מציע פוטנציאל אמיתי לצמיחה כלכלית וליצירת ערך אישי. אבל כדי להשקיע בצורה חכמה, לא מספיק אינטואיציה או תחושת בטן – צריך להבין עקרונות, להכיר סיכונים, ולהישען על שיטה.

האתר הזה מציג פרויקט לניהול השקעות שמבוסס על **מערכות למידת מכונה (Machine Learning)** ובינה מלאכותית. זהו מודל שפותח מתוך חשיבה ארוכת טווח, מבוססת דאטה, וניסיון להציע כלי השקעה שפוי, אמין, ועמיד בפני תנודתיות קצרת טווח.

לא תמצאו כאן הבטחות שווא או "תשואות פנומנליות". להפך – אנו מציגים **מודל רובסטי**, הנשען על תאוריה פיננסית מוכחת, ומתעדכן אחת למספר חודשים כדי להתאים את עצמו למציאות משתנה. הוא עוסק גם ב**בחירה אסטרטגית של מניות**, וגם ב**ניהול שוטף של מבנה תיק ההשקעות** – תוך שמירה על איזון, גיוון והתאמה לפרופיל הסיכון של המשקיע.

במהלך הגלישה באתר תוכלו להכיר את **היסודות החשובים ביותר בניהול השקעות**, ללמוד מהם הכללים שהנחו את בניית המודל, להבין את ההנחות שעליהן הוא נשען – ואפילו להעמיק ולבנות מודלים משלכם.

העתיד של ההשקעות כבר כאן – נגיש, מובן, ופתוח לכל מי שרוצה לחשוב לטווח רחוק.

לפני הכל- משהו חשוב:

!!! quote "כתב ויתור (Disclaimer)"

    המידע המובא באתר זה נועד לצרכים אינפורמטיביים וחינוכיים בלבד, ואינו מהווה ייעוץ השקעות, ייעוץ משפטי, ייעוץ מס או ייעוץ אחר המותאם אישית. אין לראות בתכנים המפורסמים באתר כהמלצה לרכוש, להחזיק או למכור ניירות ערך, נכסים פיננסיים או כל מוצר השקעה אחר.</br>
    הכותבים, העורכים והמפעילים של האתר אינם משמשים כיועצי השקעות מורשים לפי חוק הסדרת העיסוק בייעוץ השקעות, שיווק השקעות וניהול תיקי השקעות, התשנ"ה–  1995, ואינם מוסמכים לספק ייעוץ מותאם לצרכיו ולמאפייניו של כל אדם או תאגיד. </br>
    **השימוש במידע המופיע באתר נעשה על אחריות המשתמש בלבד.** </br>
     האתר וכל הגורמים הקשורים אליו לא ישאו בכל אחריות ישירה או עקיפה לכל נזק או הפסד שייגרם כתוצאה מהסתמכות על המידע המוצג בו.</br>
    לפני ביצוע כל פעולה פיננסית, יש להתייעץ עם גורם מקצועי מוסמך בעל רישיון מתאים, ובפרט – יועץ השקעות, רואה חשבון או עורך דין לפי העניין.


### על המודל
המודל שפיתחנו מיועד לשלב בין תפיסה פיננסית ברורה ויישומה - בעזרת כלי בינה מלאכותית – כדי לספק למשקיעים כלי אסטרטגי המבצע גם **בחירה מושכלת של מניות** וגם **ניהול מתמשך של תיק ההשקעות**. המודל אינו מגיב לתנודות יומיות ואינו מנסה "לתזמן את השוק". המודל מתבסס על גישה שיטתית ועמוקה שתפורט להלן, המתמקדת ביצירת ערך לטווח הארוך.  

בשלב הראשון המודל סורק מאגר רחב של מניות **בשוק האמריקאי** ומזהה מניות מועמדות להשקעה לפי מגוון פרמטרים: צמיחה, ערך, יציבות פיננסית, קורלציה, תנודתיות, רווחיות ענפית, ומאפייני מאקרו נוספים. כל מניה נבחנת כחלק ממכלול רחב – מתוך מטרה לבנות תיק מגוון, מאוזן ומתואם לרמת הסיכון הרצויה של המשקיע.

בשלב השני המודל מנהל את התיק עד למועד איזון התיק מחדש (Rebalancing). ככלל, התיק נבחן ומאוזן מחדש כל רבעון- עם פרסום הדוחות הכספיים. עם פרסום הדוחות - המודל מבצע הערכה מחדש של מבנה התיק – מאתר סטיות, מזהה שינויים באטרקטיביות של נכסים, וממליץ על איזונים מחדש או שינויים מבניים בהתאם למטרות ולפרופיל המשקיע.

הגישה הזו מאפשרת למשקיע ליהנות מהכוונה אסטרטגית מקצועית, מבלי להיות תלוי בתנודות רגעיות או בהחלטות רגשיות.

בסופו של דבר המטרה היא לספק מידע מפורט ככל הניתן על עקרונות ההשקעה עליהם מושתת המודל, לפרט על אופן תכנון ובניית המודל ובשלב שליש- לספק תיעוד על התוצאות אותן מספק המודל לאורך השנים.

