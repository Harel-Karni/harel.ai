
# לפום צערא אגרא

בעולם ההשקעות **סיכון** מתייחס לאי-הוודאות לגבי התשואה העתידית על השקעה, כאשר הוא מבטא את ההסתברות שתשואת ההשקעה בפועל תהיה שונה מהתשואה הצפויה, וכולל את האפשרות לסטייה שלילית ואף **הפסד חלקי או מלא של קרן ההשקעה** עצמה. 

הביטוי **לפום צערא אגרא**  (אבות ה', כ"ג) מלמד אותנו שהשכר למאמצינו יהיה כפי המאמץ שהשקענו. במקור - הכוונה היא  ששכרו של האדם יהיה בהתאם למאמץ ולצער שהשקיע בלימוד התורה. בעניינו - הסיכוי לתגמול או לתשואה גבוהים יהיו גם הם בהתאם לסיכון שלקחנו על עצמינו לצורך ההשקעה. אם תרצו: "No Pain- No Gain".

בשל החשיבות הרבה בהבנת המונח סיכון חלק זה כולו מוקדש להבנת המונח סיכון, למדידה נכונה שלו (בהתאם לתפיסה שלנו כמובן) ובמציאת הדרך הנכונה לבחירת השקעות עם תשואה גבוהה יותר עם הגדלת הסיכון הקטנה יותר.
